<html>

<head>
<meta charset="utf-8">
<meta http-equiv=Content-Type content="text/html">
<meta name=Generator content="Microsoft Word 15 (filtered)">
<style>
<!--
 /* Font Definitions */
 @font-face
	{font-family:"Cambria Math";
	panose-1:2 4 5 3 5 4 6 3 2 4;}
@font-face
	{font-family:Calibri;
	panose-1:2 15 5 2 2 2 4 3 2 4;}
 /* Style Definitions */
 p.MsoNormal, li.MsoNormal, div.MsoNormal
	{margin-top:0cm;
	margin-right:0cm;
	margin-bottom:8.0pt;
	margin-left:0cm;
	line-height:107%;
	font-size:11.0pt;
	font-family:"Calibri",sans-serif;}
p.MsoListParagraph, li.MsoListParagraph, div.MsoListParagraph
	{margin-top:0cm;
	margin-right:0cm;
	margin-bottom:8.0pt;
	margin-left:36.0pt;
	line-height:107%;
	font-size:11.0pt;
	font-family:"Calibri",sans-serif;}
p.MsoListParagraphCxSpFirst, li.MsoListParagraphCxSpFirst, div.MsoListParagraphCxSpFirst
	{margin-top:0cm;
	margin-right:0cm;
	margin-bottom:0cm;
	margin-left:36.0pt;
	line-height:107%;
	font-size:11.0pt;
	font-family:"Calibri",sans-serif;}
p.MsoListParagraphCxSpMiddle, li.MsoListParagraphCxSpMiddle, div.MsoListParagraphCxSpMiddle
	{margin-top:0cm;
	margin-right:0cm;
	margin-bottom:0cm;
	margin-left:36.0pt;
	line-height:107%;
	font-size:11.0pt;
	font-family:"Calibri",sans-serif;}
p.MsoListParagraphCxSpLast, li.MsoListParagraphCxSpLast, div.MsoListParagraphCxSpLast
	{margin-top:0cm;
	margin-right:0cm;
	margin-bottom:8.0pt;
	margin-left:36.0pt;
	line-height:107%;
	font-size:11.0pt;
	font-family:"Calibri",sans-serif;}
.MsoChpDefault
	{font-family:"Calibri",sans-serif;}
.MsoPapDefault
	{margin-bottom:8.0pt;
	line-height:107%;}
@page WordSection1
	{size:595.3pt 841.9pt;
	margin:70.85pt 70.85pt 70.85pt 70.85pt;}
div.WordSection1
	{page:WordSection1;}
 /* List Definitions */
 ol
	{margin-bottom:0cm;}
ul
	{margin-bottom:0cm;}
-->
</style>

</head>

<body lang=HU style='word-wrap:break-word'>

<div class=WordSection1>

<p class=MsoNormal align=center style='text-align:center'><b><span
style='font-size:12.0pt;line-height:107%'>Bolyai János</span></b></p>

<p class=MsoNormal><img width=178 height=284 id="Kép 1"
src="Bolyai_Janos_embed_elemei/image001.png"></p>

<p class=MsoNormal><b><span style='font-size:12.0pt;line-height:107%'>Családi
háttere és életútja</span></b></p>

<p class=MsoNormal>Emléktábla a szülőház falán</p>

<p class=MsoNormal>&quot;Az 1802. év 12. havának 15. napján, itt született
Bolyai Bolyai János, a magyar Euklides, Bolyai Bolyai Farkasnak, a Tentamen
mély gondolkozású szerzőjének fia. Minek az emlékezetére száz év multán a
Ferencz József Tudományegyetem mathematikai és természettudományi kara állítá e
követ.</p>

<p class=MsoNormal>Apai nagyszülei, Bolyai Gáspár és pávai Vajna Krisztina
révén magyar-székely, anyai nagyszülei, árkosi Benkő József és Bachmann Júlia
által magyar-szász származású. Kolozsváron született, ahol szülőháza ma is
látható, pár lépésre a város főterétől. Szülei Bolyai Farkas matematikus és
író, illetve Benkő Zsuzsanna első gyermekeként született, egyetlen húga
kisgyermek korában meghalt. Már gyermekkorában jelét adta nem mindennapi
képességeinek. Hétévesen németül és hegedülni kezdett tanulni. Eleinte apja,
majd a marosvásárhelyi kollégium felső osztályos diákjai tanították. 1814-ben,
azaz tizenkét évesen íratták be a kollégiumba, ahol rögtön a negyedik osztályba
került, és 1817-ben évfolyamelsőként tette le a záróvizsgát.</p>

<p class=MsoNormal>Bolyai Farkasnak az volt az elképzelése, hogy fiát a
göttingeni egyetemre küldi, ahol ő maga is tanult, és ehhez barátja, az akkor
már világhírű Gauss segítségét kérte.[14] Mivel Gauss a levélre nem válaszolt,
Bolyai János 1818-ban a bécsi hadmérnöki akadémiára felvételizett.
Taníttatásának költségeit báró Kemény Miklós vállalta, utóbb báró Kendeffy Ádám
is hozzájárult. A választott intézményt illetően elég hamar csalódnia kellett:
matematikát csak az első két évben tanultak, és számtalan olyan
kötelezettségnek kellett eleget tennie, amelyek untatták. Ebben az időben
kezdte el a párhuzamosok tanulmányozását; a matematika mellett a másik kedves
időtöltése a zene volt. Az akadémiát 1822 szeptemberében kiváló eredménnyel
fejezte be, ezt követően mérnökkari tisztjelöltként még egy évig a katonai
építészmérnökök szaktantárgyait tanulta. 1823-ban alhadnagyi rangban a
temesvári erődítési igazgatóságra küldték, ahonnan matematikai felfedezéseivel
kapcsolatban azt írta édesapjának, hogy: „Semmiből egy ujj más világot
teremtettem. 1826 áprilisától pedig az aradi erődítési igazgatóságon dolgozott,
ahol 1827-ben főhadnaggyá léptették elő. 1827 végén–1828 elején betegségét
követően Marosvásárhelyre utazott lábadozni, de 1828. második felében is sokat
szenvedett a maláriától. 1828-ban Nagyváradon, 1829-ben Szegeden végzett
katonai felméréseket. 1831 májusától Lembergben, a galíciai főhadparancsnokság
lembergi kerületi műszaki és erődítési igazgatóság mérnöktisztjeként szolgált
másodosztályú kapitányi rangban, majd 1832-ben Olmützbe helyezték. Útban
szolgálati helye felé balesetet szenvedett, amelynek következtében több mint
egy hónapig agyrázkódással ápolták.[17]</p>

<p class=MsoNormal>1833-ban betegsége miatt nyugdíjazását kérte, amit a
„kilátással a későbbi visszahelyezésre” megjegyzéssel kapott meg.[8] Ekkor
visszatért Marosvásárhelyre, ahol özvegy édesapjával lakott, közös
háztartásban. 1834-ben kiköltözött a család domáldi birtokára, ahol
gazdálkodással foglalkozott, emellett újból nekilátott a matematikai
kutatásoknak.[8][18] Gazdasszonya a kurtanemesi családból származó kibédi Orbán
Rozália volt, aki két gyermeket is szült neki: Dénest (1837–1913) és Amáliát
(1840–1893). 1845-ben Bolyai Farkas másnak adta bérbe a családi birtokot, mivel
úgy találta, hogy fia elhanyagolja a gazdaságot, így 1846 elején János
visszaköltözött Marosvásárhelyre. Ezzel a lépéssel anyagilag elég rossz
helyzetbe került, mivel a nyugdíja alacsony volt.</p>

<p class=MsoNormal>1848-ban a magyar hadügyminisztérium felhívást tett közzé a
szolgálaton kívüli és nyugalomba helyezett katonatisztek számára, hogy lépjenek
be a honvédségbe; az erdélyi közvélemény is azt várta Bolyaitól, hogy katonai
feladatot vállaljon. Bolyai, noha azonosult a forradalom törekvéseivel,
betegsége miatt nem vállalta a hadi szolgálatot.</p>

<p class=MsoNormal>1849 májusában házasságot kötött élettársával, Orbán
Rozáliával; ezt előzőleg a katonatisztek számára előírt kaució hiánya miatt nem
tudta megtenni. Júniusban levelet írt Kossuth Lajosnak, amelyben felajánlotta
szolgálatait a kormánynak, amelytől azt várta, hogy az ország jóléte érdekében
megvalósítja az ő elképzeléseit; a beadvány további sorsa nem ismert,
elképzelhető, hogy Bolyai végül is nem küldte el.</p>

<p class=MsoNormal>1852-ben elvált feleségétől és egy bérelt szobába költözött.
1860 januárjában tüdőgyulladást és agyhártyagyulladást kapott, de azt
megelőzően is hosszasan betegeskedett. 1860. január 27-én halt meg. Két nap
múlva a katonai egyenruhájában, de jeltelen sírba temették el. A marosvásárhelyi
református egyház halotti anyakönyvébe ezt írták: „Bolyai János, nyugalm.
Ingenieur Kapitány – meghalt agy- és tüdőgyulladásban. – Híres, nagy elméjű
matematikus volt, az elsők között is első. Kár, hogy nagy talentuma
használatlanul ásatott el.</p>

<p class=MsoNormal>Hagyatéka – Bolyai Farkaséval együtt – nagyrészt a
marosvásárhelyi Teleki–Bolyai Könyvtárban, valamint a Magyar Tudományos
Akadémia Könyvtár és Információs Központ Kézirattárának különgyűjteményei
között mint önálló Bolyai-gyűjtemény található.</p>

<p class=MsoNormal><b><span style='font-size:12.0pt;line-height:107%'>Műveinek
magyar nyelvű kiadásai</span></b></p>

<p class=MsoListParagraphCxSpFirst style='text-indent:-18.0pt'>1.<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span>A
térnek absolut igaz tudománya, a mely független Euklides XI. axiomájától ; ezt
követi a kör geometriai quadratutárja ez axioma helytelen voltának esetében,
fordította Rados Ignác, Budapest, MTA Mathematikai és Physikai Társulat, 1897</p>

<p class=MsoListParagraphCxSpMiddle style='text-indent:-18.0pt'>2.<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span>Appendix,
a tér tudománya, Akadémiai Kiadó, Budapest, 1977, ISBN 963-05-1512-1</p>

<p class=MsoListParagraphCxSpLast style='text-indent:-18.0pt'>3.<span
style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp; </span>Fogalmazványok
a Tanhoz, illetőleg az Üdvtanhoz, Ambrus Hedvig Mária, Deé Nagy Anikó és
Vakarcs Szilárd közreműködésével szerkesztette és bevezetéssel ellátta Benkő
Samu, Kolozsvár, Erdélyi Múzeum-Egyesület, 2003, ISBN 973-8231-27-2</p>

</div>

</body>

</html>
